# reserveerSQL
Voor dit reserveersysteem heb ik voortgeborduurd op de OOP-structuur van het eerste reserveersysteem (en versie 2.0) in mijn portfolio (deze structuur was overgenomen van een voorbeeld op Github, had ik daar al aangegeven). Wel heb ik een aantal classes weggelaten, zoals de abstract class Table en de Bookmanager class, die in de eerdere systemen de kern vormden. Reden is dat die classes puur met arrays werkten; dit nieuwe systeem reserveerSQL, de naam zegt het al, werkt met een MySQL-database.
Omdat ik eerder al een MySQL-loginsysteem had gebouwd (mijn eerste project), kon ik dit grotendeels onveranderd integreren in dit reserveersysteem. Wel heb ik de validatie van de formulieren, die in het loginsysteem neerkwam op weinig meer dan een htmlspecialchars()-functie, fors uitgebreid. Dat heb ik grotendeels gedaan met de validatiefunctionaliteit uit mijn tweede project, de formbuildr, die ik hier en daar nog wel wat heb aangepast en uitgebreid. Een belangrijk verschil met de validatie van de formbuildr, is dat deze in de formbuildr nog procedureel plaatsvond op de actionpage.php, terwijl deze in dit reserveerSQL-systeem objectgeoriÃ«nteerd plaatsvindt - ook vindt er op sommige plaatsen aanvullende validatie plaats buiten de class Formvalidation om.
Bij de start van dit project had ik nog weinig ervaring met SQL, dus ben ik begonnen met het bedenken en uitzoeken welke SQL-code ik nodig zou hebben (zie class Database). De SQL-code die ik uiteindelijk niet heb gebruikt, heb ik weggecomment laten staan; ook heb ik gedurende het verloop van het creatieproces vanzelfsprekend meer toegevoegd. Om een overzicht te krijgen van de functionaliteit van dit systeem en de structuur van de database, geeft de class Database dus een goed overzicht, net als de (formulier)pagina admin.php voor wat betreft de adminfunctionaliteit.
